<!DOCTYPE html>
<html lang="pl">
<head>
  <title>Zwyczaje, przesądy i wróżby wigilijne</title>
  <meta charset="UTF-8">
  <link rel="stylesheet" href="style2.css">
	<body>
    <div class="sidebar">

  <div class="topnav">
    <a href="index.html.html">Strona główna</a>
    <a href="https://www.ekorodzice.pl/zwyczaje-przesady-i-wrozby-wigilijne,82,83,946.html">Źródło</a>

  <div class="clear"></div>    <!-- dodaj to żeby .sajdbar się nie rozjechał -->
  </div>
</div>
<header>
<center><h1>Zwyczaje, przesądy i wróżby wigilijne</h1><center>
</header>

<h2>Zadbaj, aby na stole było 12 potraw i żeby każdej skosztować. To zapewni ci urodzaj w całym nadchodzącym roku. Smak i kolejność potraw oraz ilość, jaką nałożyłeś, będzie świadczyć o tym, jak spędzisz kolejne miesiące w nadchodzącym roku. Jeśli nie masz 12 potraw, zadbaj, żeby była ich nieparzysta liczba na stole.</h2>

<h2>Niczego nie pożyczaj nikomu ani od innych, bo wróży to straty materialne. Człowiek, który pożycza w Wigilię, niczego się nie dorobi! Warto też uregulować wszelkie zobowiązania finansowe przed wieczerzą.</h2>

<h2>Szukaj migdała! Do kutii (kaszy z bakaliami) dodaj tylko jeden cały migdał. Resztę pokrój w drobne kawałki. Osoba, która na niego trafi, będzie miała pomyślny rok (odziedziczy spadek, wyjdzie za mąż, powiększy grono domowników, wyzdrowieje…).</h2>

<h2>Nie odbieraj telefonów od kobiet! Jeżeli Wigilię pierwszy przyjdzie lub zatelefonuje mężczyzna, to szczęście dla tego domu, a jeśli kobieta, to choroba lub inne niepomyślne zdarzenie. </h2>

<h2>Noś łuski karpia w portmonetce. Jeśli chcesz, aby trzymały się Ciebie w tym roku pieniądze, podczas patroszenia karpia zachowaj jego łuski, wysusz i włóż do portfela. Łuski z karpia spożytego podczas wieczerzy wigilijnej, noszone w portmonetce przez cały rok, przyciągną pieniądze jak magnez.</h2>

<h2>Daj sobie spokój z szyciem i praniem. Kobiety w ciąży nie powinny w tym dniu ani szyć, ani prać, gdyż ich dziecko może urodzić się chore.</h2>

<h2>Podłóż pod obrus sianko. Po wieczerzy wróży się ze źdźbła siana spod obrusa. Jeśli dziewczyna wyciągnie zielone źdźbło – w zapusty przywdzieje wianek ślubny, gdy zwiędłe – trzeba będzie na męża jeszcze poczekać, a jeśli żółte – to całkiem zła wróżba, gdyż umrze jako stara panna.</h2>

<h2>Nie sprzeczaj się, nie kłóć ani nie płacz! Grozi to tym, że niezgoda i smutek będą gościły w twoim domu aż do następnej Wigilii.</h2>

<h2>Nie odstrasz gości! Podczas sprzątania wymiataj śmieci w kierunku "od drzwi", aby nie odganiać gości.</h2>

<h2>Zjedz jabłko! Jeżeli chcesz się przekonać, czy w nowym roku zakochasz się, zjedz jabłko i policz pestki. Jeśli liczba pestek jest parzysta, to odpowiedź jest pozytywna, a jeśli pestek będzie więcej niż sześć, to twoje szczęście będzie podwójne.</h2>

<h2>Porozmawiaj ze swoim zwierzakiem. Tej nocy zwierzęta przemawiają ludzkim głosem, ale trzeba się z nimi podzielić kolorowym opłatkiem :D</h2>

<h2>Spędź ten dzień najlepiej jak potrafisz.  Jak mówi przysłowie: "Jaki dzień Wigilii, taki cały rok" – warto o tym pamiętać i przeżyć ten dzień tak, jak chcielibyśmy spędzić cały nadchodzący rok.</h2>


<footer>
  <h4>Autor: Patryk Madzia</h4>
</footer>
	</body>
</head>
</html>
